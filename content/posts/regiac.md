---
title: "Re.G.I.A.C."
thumbnailImagePosition: left
autoThumbnailImage: false
thumbnailImage: /img/rete_genitori1.png
coverImage: /img/rete_genitori1.png
metaAlignment: center
date: 2021-12-25
categories:
- inclusione
tags:
- inclusione
- introduzione
showPagination: false
---

Rete Genitori Inclusione Anna Celli (Re.G.I.A.C) vuole essere un punto di incontro per genitori di bambini disabili o in generale con bisogni educativi speciali (BES) frequentanti l’I.C. Anna Celli. 

<!-- more -->
Siamo dei genitori e come tutti i genitori la cosa che ci sta più a cuore è il benessere dei nostri figli.

Quando i figli hanno una “fragilità” tutto diventa più difficile, anche farli stare bene con gli altri. 

Per capire come garantire il “benessere” dei nostri ragazzi abbiamo creato una “rete” con altri genitori che in cui raccontare la propria esperienza dentro e fuori la scuola, proporre iniziative per favorire l’integrazione sia scolastica che sociale e magari fare anche nuove amicizie trasformando in reale una rete virtuale. 

Essere insieme ci dà più forza per affermare i diritti dei nostri ragazzi e ci fa sentire meno soli grazie allo scambio di esperienze, conoscenze, idee.

Vogliamo una società dove ogni persona possa sentirsi a proprio agio, dove la diversità sia ritenuta un valore che arricchisce e non un difetto da correggere.
