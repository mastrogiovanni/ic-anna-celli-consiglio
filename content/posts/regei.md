---
title: "Re.Ge.I."
thumbnailImagePosition: top
autoThumbnailImage: false
thumbnailImage: /img/rete_genitori_thumb.png
coverImage: /img/rete_genitori_crop.png
coverSize: partial
metaAlignment: center
date: 2021-12-23
showDate: false
categories:
- definizioni
tags:
- inclusione
showPagination: false
---

Rete Genitori per l’Inclusione (Re.Ge.I) vuole essere un punto di incontro per genitori di bambini disabili o in generale con bisogni educativi speciali (BES) frequentanti la nostra scuola. 

<!--more-->
Siamo dei genitori e come tutti i genitori la cosa che ci  sta più a cuore è il benessere dei nostri figli Quando i figli hanno una “fragilità” tutto diventa più difficile, anche farli stare bene con gli altri. 

Per capire come garantire il “benessere” dei nostri ragazzi abbiamo creato una “rete” con altri genitori in cui raccontare la propria esperienza dentro e fuori la scuola, proporre iniziative per favorire l’integrazione sia scolastica che sociale e magari fare anche nuove amicizie trasformando in reale una rete virtuale. 

Essere insieme ci dà più forza per affermare i diritti dei nostri ragazzi e ci fa sentire meno soli grazie allo scambio di esperienze, conoscenze, idee.

Vogliamo una società dove ogni persona possa sentirsi a proprio agio, dove la diversità sia ritenuta un valore che arricchisce e non un difetto da correggere.
